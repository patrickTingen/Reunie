Dag 6

Beer pakt de koffer op en probeert hem open te maken, wat niet lukt. Ook niet zo heel gek, want ook al is het een kwalitatief goed merk, na zoveel jaar in weer en wind zou het mij verbaasd hebben als hij soepel open zou gaan. “Zien jullie dit?”, wijst Beer naar de initialen, “dit kan toch geen toeval zijn? Ez laat ons bij elkaar komen, daagt niet op en wij vinden deze koffer. Met die initialen. En die initialen zijn – oh wat toevallig – precies gelijk aan die van haar chef van toen. Ik zeg: ze weet er meer van”. Cleo en Deo kijken elkaar even aan, Cleo kucht en zegt dan: “haar huis woont hier niet zo ver vandaan”. Deo: “laten we daar eens naar toe gaan”. Ik stel nog voor om de koffer open te maken, maar Beer schudt zijn hoofd en legt me uit dat dit een beveiligde koffer is. Ook al lukt het je om hem open te krijgen, dan is alles wat er in zit vernietigd. En jijzelf ook met een beetje pecht. Geen optie dus. Ik heb eigenlijk geen zin om Ezra thuis op te zoeken, deze hele reünie bevalt me inmiddels nog minder dan in het begin en ik wil net opperen dat ik het voor gezien hou en weer naar huis ga, als Cleo voor ons beslist: “we gaan naar haar toe”. Deo: “en vragen een verklaring voor al dit gedoe”. Zucht. Als ik eerst maar eens van die domme rijmelarij af was…..
